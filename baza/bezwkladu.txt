Program Mieszkanie bez wkładu własnego kredyty hipoteczne
Rodzinny kredyt mieszkaniowy z opcjonalną gwarancją wkładu własnego przez BGK.
Program „Mieszkanie bez wkładu własnego” umożliwia zaciągnięcie kredytu hipotecznego do 100% wydatków z gwarancją spłaty części kredytu w ramach portfelowej linii gwarancyjnej Rządowego Funduszu Mieszkaniowego (PLG-RFM) oraz, po spełnieniu określnych warunków, skorzystanie ze spłaty rodzinnej.
Opcjonalna gwarancja spłaty części kredytu w ramach rodzinnego kredytu mieszkaniowego jest zabezpieczeniem spłaty kredytu hipotecznego, która jest udzielana na warunkach określonych w ustawie z 1 października 2021 r. o rodzinnym kredycie mieszkaniowym.
Spłata rodzinna będzie przysługiwać jeśli w okresie spłaty kredytu hipotecznego objętego gwarancją na warunkach określonych w ustawie z 1 października 2021 r. o rodzinnym kredycie mieszkaniowym, gospodarstwo domowe Kredytobiorcy powiększy się o drugie albo kolejne dziecko. 

Parametry gwarancji Banku Gospodarstwa Krajowego
    Zakres gwarancji - 0- 20% wydatków, w celu pokrycia których udzielany jest kredyt (różnica między kwotą odpowiadającą 20% całkowitej kwoty wydatków, w celu pokrycia których jest udzielany ten kredyt, a wkładem własnym Kredytobiorcy);
    Maksymalna kwota gwarancji - 100 tys. zł
    Jednorazowa prowizja za udzielenie gwarancji wynosi 1% kwoty gwarancji (prowizja jest pobierana przez Bank Gospodarstwa Krajowego za pośrednictwem Alior Bank SA)

Parametry kredytu
    Cel kredytu związany z finansowaniem nabycia prawa własności/ spółdzielczego prawa do lokalu mieszkalnego z jego wykończeniem, remontem oraz wkładem budowlanym,
    Okres spłaty kredytu - min. 15 lat
    Waluta kredytu – PLN
    Spłata kredytu w ratach równych lub malejących
    Stopa procentowa zmienna lub okresowo stała stopa procentowa
    Rodzinny kredyt mieszkaniowy może zostać udzielony bez wkładu własnego Kredytobiorcy albo z wkładem własnym Kredytobiorcy nie wyższym niż 200 000 zł oraz nieprzekraczającym kwoty stanowiącej:
        20% całkowitej kwoty wydatków, w celu pokrycia których jest udzielany – w przypadku gdy jest udzielany jako kredyt o zmiennej stopie procentowej,
        30% całkowitej kwoty wydatków, w celu pokrycia których jest udzielany – w przypadku gdy jest udzielany jako kredyt o okresowo stałej stopie procentowej, przy czym okres, dla którego stopa procentowa ma stały poziom, wynosi co najmniej 5 lat,
        W przypadku gdy wkładem własnym Kredytobiorcy jest wyłącznie nieruchomość gruntowa, rodzinny kredyt mieszkaniowy może zostać udzielony bez spełnienie warunków powyżej, z tym że łączna wysokość wkładu własnego Kredytobiorcy oraz tego kredyty nie może być wyższa niż 1 000 000 zł.
    Program jest dostępny dla wszystkich ofert kredytu hipotecznego Alior Bank Spółka Akcyjna z siedzibą w Warszawie, których cel finansowania spełnia warunki udzielenia rodzinnego kredytu mieszkaniowego w ramach portfelowej linii gwarancyjnej rządowego Funduszu Mieszkaniowego (PLG-RFM) określonych w ustawie z 1 października 2022 r. o rodzinnym kredycie mieszkaniowym, jednak nie dłużej niż do 31 grudnia 2030 r.

Podstawowe warunki udzielenia gwarancji
    Wniosek o rodzinny kredyt mieszkaniowy z opcjonalną gwarancją spłaty części kredytu w ramach portfelowej linii gwarancyjnej rządowego Funduszu Mieszkaniowego (PLG-RFM) może złożyć osoba, która prowadzi gospodarstwo domowe:
        na terytorium Rzeczypospolitej Polskiej,
        poza terytorium Rzeczypospolitej Polskiej, jeżeli posiada obywatelstwo polskie albo nie posiada obywatelstwa polskiego i prowadzi gospodarstwo domowe wspólnie z osobą posiadającą polskie obywatelstwo, a rodzinny kredyt mieszkaniowy jest mu udzielany wspólnie z tą osobą.
    Osoby wchodzące w skład gospodarstwa domowego Kredytobiorcy nie posiadają prawa własności lokalu mieszkalnego albo domu jednorodzinnego oraz w okresie pięciu lat poprzedzających złożenie wniosku o udzielenie tego kredytu nie dokonały zbycia prawa w drodze darowizny na rzecz osoby zaliczanej do I albo II grupy podatkowej. Wyjątkiem są rodziny z dwójką lub większą liczbą dzieci, wtedy mogą posiadać łącznie jedno mieszkanie:
        nie większe niż 50 m kw., gdy dzieci jest dwoje,
        nie większe niż 75 m kw., gdy jest troje dzieci,
        nie większe niż 90 m kw., gdy jest czworo dzieci,
        brak limitu metrażu dla rodzin posiadających pięcioro lub więcej dzieci.
        wkład własny Kredytobiorcy jest nie wyższy niż 10% całkowitej kwoty wydatków, w celu pokrycia których jest udzielany rodzinny kredyt mieszkaniowy
Warunek, o którym mowa powyżej uznaje się za spełniony również, gdy darowizna na rzecz osoby zaliczanej do I albo II grupy podatkowej, o której mowa w art. 14 ust. 3 pkt 1 albo 2 ustawy z dnia 28 lipca 1983 r. o podatku od spadków i darowizn, dotyczyła udziału we współwłasności lokalu mieszkalnego albo domu jednorodzinnego nie większego niż 50%, a osoba obdarowana posiadała wcześniej udział w tej współwłasności.
    Cena lokalu mieszkalnego albo całkowity koszt nabycia spółdzielczego prawa, w przeliczeniu na 1 m kw. powierzchni użytkowej lokalu mieszkalnego, nie przekracza kwoty stanowiącej iloczyn średniego wskaźnika przeliczeniowego kosztu odtworzenia 1 m kw. powierzchni użytkowej budynków mieszkalnych oraz:
        współczynnika 1,4 – w przypadku gdy kredytobiorca jest pierwszym nabywcą lokalu,
        współczynnika 1,3 – w przypadku gdy kredytobiorca nie jest pierwszym nabywcą lokalu.
Limity cen lokalu mieszkalnego i wkładu budowlanego znajdują się na stronie Banku Gospodarstwa Krajowego.

Spłata rodzinna
Spłata rodzinna jest dokonywana przez BGK i jest przeznaczona na spłatę części kredytu objętego gwarancją w ramach portfelowej linii gwarancyjnej PLG-RFM, w związku z powiększeniem gospodarstwa domowego o drugie lub kolejne dziecko.
Wysokość spłaty rodzinnej:
    20 000 zł – w przypadku powiększenia gospodarstwa domowego Kredytobiorcy o drugie dziecko,
    60 000 zł – w przypadku powiększenia gospodarstwa domowego Kredytobiorcy o trzecie albo kolejne dziecko,
– jednak nie wyższej niż wysokość pozostałej do spłaty części kapitałowej rodzinnego kredytu mieszkaniowego z opcjonalną gwarancją.
Spłata rodzinna zostanie dokonana jeżeli spełnione będą poniższe warunki:
    osoby wchodzące w skład gospodarstwa domowego Kredytobiorcy nie posiadają prawa własności lokalu mieszkalnego albo domu jednorodzinnego innego niż nabyty, wybudowany, uzyskany w wyniku realizacji inwestycji mieszkaniowej kooperatywy mieszkaniowej z wykorzystaniem środków z udzielonego rodzinnego kredytu mieszkaniowego,
    osobom wchodzącym w skład gospodarstwa domowego Kredytobiorcy nie przysługuje spółdzielcze prawo dotyczące lokalu mieszkalnego albo domu jednorodzinnego, inne niż nabyte z wykorzystaniem środków z rodzinnego kredytu mieszkaniowego,
    powiększenie gospodarstwa domowego Kredytobiorcy o drugie albo kolejne dziecko nastąpiło po dniu udzielenia rodzinnego kredytu mieszkaniowego,
    Kredytobiorca prowadzi gospodarstwo domowe na terytorium Rzeczypospolitej Polskiej,
    umowa rodzinnego kredytu mieszkaniowego nie została wypowiedziana,
    w stosunku do Kredytobiorcy nie została ogłoszona upadłość
    nie dokonano przedterminowej spłaty części rodzinnego kredytu mieszkaniowego, chyba że spłaty takiej dokonano po upływie 3 lat od dnia udzielenia tego kredytu, spłata ta dotyczyła części objętej gwarancją, stanowiła spłatę rodzinną.
W celu dokonania spłaty rodzinnej przez BGK Kredytobiorca składa w Alior Bank S.A. formularz „Zlecenie spłaty rodzinnej”, odrębnie dla każdego dziecka, w terminie roku od dnia powiększenia gospodarstwa domowego, a w przypadku gdy do powiększenia gospodarstwa domowego doszło przed dniem pierwszego uruchomienia środków z rodzinnego kredytu mieszkaniowego w terminie roku od dnia uruchomienia tych środków.
Zwrot spłaty rodzinnej
W przypadku gdy kredytobiorca został prawomocnie skazany za przestępstwo określone w art. 297 § 1 lub 2 ustawy z dnia 6 czerwca 1997 r. popełnione w związku z:
    Udzieleniem rodzinnego kredytu mieszkaniowego, w ramach którego dokonano na rzecz Kredytobiorcy spłaty rodzinnej,
    Dokonaniem na rzecz Kredytobiorcy spłaty rodzinnej,
           Kredytobiorca zobowiązany jest do zwrotu pełnej kwoty spłaty rodzinnej.
W przypadku, gdy Kredytobiorca w okresie 5 lat od dnia dokonania spłaty rodzinnej:
    dokonał zbycia prawa własności lokalu mieszkalnego albo domu jednorodzinnego nabytego albo wybudowanego z wykorzystaniem środków z rodzinnego kredytu mieszkaniowego z opcjonalną gwarancją w ramach portfelowej linii gwarancyjnej PLG-RFM. Dokonał zbycia spółdzielczego prawa dotyczącego lokalu mieszkalnego albo domu jednorodzinnego nabytego z wykorzystaniem środków z rodzinnego kredytu mieszkaniowego z opcjonalną gwarancją, z wyłączeniem zbycia części tego prawa na rzecz drugiego z kredytobiorców,
    wynajął kredytowany lokal mieszkalny albo dom jednorodzinny lub jego część innej osobie lub użyczył ten lokal albo dom innej osobie, dokonał zmiany sposobu użytkowania w sposób uniemożliwiający zaspokajanie potrzeb mieszkaniowych
            Kredytobiorca zobowiązany jest do zwrotu części spłaty rodzinnej.
Część spłaty rodzinnej podlega zwrotowi do Rządowego Funduszu Mieszkaniowego w kwocie odpowiadającej iloczynowi kwoty dokonanej na rzecz Kredytobiorcy spłaty rodzinnej oraz wskaźnika równego ilorazowi liczby pełnych miesięcy pozostających do zakończenia okresu 5 lat i liczby 60 w terminie:
    45 dni od dnia uprawomocnienia się wyroku, dla pełnego zwrotu spłaty rodzinnej.
    60 dni od dnia wystąpienia zdarzenia, dla częściowego zwrotu spłaty rodzinnej.

Podstawa prawna
    Ustawa z dnia 1 października 2021 r. o rodzinnym kredycie mieszkaniowym
    Gwarancja wkładu własnego z opcją spłaty rodzinnej
    
 Opłaty i prowizje
Wyciąg z Tabeli Opłat i Prowizji
  	Tryb pobierania 	Wysokość opłaty
Opłaty podstawowe
Opłata za rozpatrzenie wniosku 	jednorazowo 	0 zł
Prowizja za udzielenie kredytu 	jednorazowo 	ustalana indywidualnie, nie więcej niż 5%
Prowizja za przewalutowanie kredytu 	jednorazowo 	1% od kwoty przewalutowanej
Prowizja za przedterminową częściową / całkowitą spłatę: 	jednorazowo 	2,5% od kwoty przedterminowej spłaty, min. 100 zł (przed upływem 3 lat od daty wypłaty kredytu)
Uwaga! Opłata nie dotyczy kredytów objętych ustawą o kredycie konsumenckim.
Prowizja za podwyższenie kwoty kredytu 	jednorazowo 	ustalana indywidualnie, nie więcej niż 5%
Opłata za zmianę warunków umowy innych niż określone w Tabeli Opłat i Prowizji 	jednorazowo 	200 zł
Opłata za zwolnienie z długu kredytobiorcy lub przejęcia długu przez inny podmiot 	jednorazowo 	500 zł
Opłata za zmianę marży w okresie kredytowania 	jednorazowo 	500 zł
Opłata za zmianę zabezpieczenia 	jednorazowo 	500 zł
Opłaty dodatkowe
Opłata za wydanie pism o charakterze zaświadczeń 	jednorazowo 	50 zł
Uwaga! Opłata nie dotyczy zaświadczenia o wysokości spłaconych odsetek w celu przedłożenia w US.
Opłata za wydanie opinii bankowej 	jednorazowo 	50 zł

Przykład reprezentatywny
Kredyt objęty gwarancją Banku Gospodarstwa Krajowego (BGK) przy założeniu, że gwarancja BGK dotyczy części kredytu Megahipoteka, tj. 20% wartości kwoty kredytu. Zgodnie z art. 6 ust. 3 ustawy z 1 października 2021 r. o Rodzinnym kredycie mieszkaniowym łączną wysokość objętej gwarancją części kredytu oraz wkładu własnego kredytobiorcy nie może przekroczyć kwoty stanowiącej 20% wydatków, w celu pokrycia których jest udzielany ten kredyt. Rzeczywista Roczna Stopa Oprocentowania (RRSO) dla wypłaconego jednorazowo kredytu Megahipoteka zabezpieczonego hipoteką oraz gwarancją BGK wynosi 10,35% przy następujących założeniach: okres obowiązywania umowy: 336 miesięcy, całkowita kwota kredytu (bez kredytowanych kosztów): 346 000 zł, LTV (stosunek kwoty kredytu do wartości zabezpieczenia): 100%, oprocentowanie zmienne: 9,50%; na oprocentowanie składa się: wskaźnik referencyjny WIBOR 3M wynosząca 6,90% oraz marża 2,6%; całkowity koszt kredytu: 661 075,16 zł, w tym odsetki: 644 609,36 zł, prowizja 6 920,00 zł (2%),koszt ubezpieczenia nieruchomości opłacany rocznie: 8 234,80 zł; koszt ustanowienia hipoteki: 200,00 zł, opłata z tytułu inspekcji nieruchomości: 250,00 zł, wpis roszczenia o ustanowienie hipoteki 150 zł, podatek od czynności cywilnoprawnych (PCC) 19 zł, opłata prowizyjna z tytułu jednostkowej gwarancji spłaty kredytu Megahipoteka udzielonej w ramach portfelowej linii gwarancyjnej PLG-RFM 692,00 zł, (1% objętej gwarancją części kredytu) całkowita kwota do zapłaty: 1 007 075,16zł. Kredyt objęty gwarancją BGK, jest płatny w 336 ratach annuitetowych (równych), miesięcznych, po 2 948,26 zł. Kalkulacja została dokonana na 21.04.2023 r., na reprezentatywnym przykładzie w ramach oferty standardowej. Zmienne oprocentowanie niesie za sobą ryzyko wzrostu wysokości raty, a tym samym całkowitej kwoty do zapłaty. Ubezpieczenie budynków lub lokali w PZU S.A. oferowane przez bank jest dobrowolne. Bank jest agentem ubezpieczeniowym wpisanym do rejestru w KNF i działającym na rzecz wielu zakładów ubezpieczeń. Ogólne warunki indywidualnego ubezpieczenia budynków lub lokali dla Kredytobiorców kredytów hipotecznych udzielanych przez Alior Bank SA, , informacja o agencie, pełnomocnictwo agenta, karta produktu oraz dokument o produkcie ubezpieczeniowym oraz Wyciąg z Taryfy Opłat i Prowizji Alior Banku S.A. dla Klientów Indywidualnych dostępne są w placówkach Alior Bank SA i na www.aliorbank.pl. Bank może wymagać ubezpieczenia na życie jako dodatkowego zabezpieczenia kredytu. Ubezpieczenie to nie ma wpływu na wysokość marży. Bank uzależnia decyzję o udzieleniu kredytu od oceny zdolności kredytowej wnioskodawcy. Ostateczne warunki kredytowania zależą od zdolności kredytowej, kwoty kredytu, daty wypłaty kredytu oraz daty płatności pierwszej raty.
